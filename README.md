# Totem
## Story
Intro – cutscene: Archeologové objevují prastaré Májské/Aztécké město uprostřed pralesa, zarostlé liánami. Střih. Čistí liány, uprostřed stojí kamený monolit popsaný neznámými symboly, s vytesaným děsivým obličejem. Střih. Archeologové vytahují s pomocí kladkového systému monolit. Střih. Kamion jede velkou rychlostí po dálnici, doprovázený policejní eskortou. Střih. Monolit ve vakuové komoře na citlivých vahadlech, pět vědců sleduje graf běžící na obrazovkách počítače.

Intro – dialogy: „Wubba lubba, mooc záhadný totem, porušuje fyzikální zákony, huhňa huhňa, mikrovlnný rezonátor, mumly mumly, zachování hybnosti, mumble mumble, warp časoprostoru!“

První level – chodíš po labce, mačkáš tlačítka, provádíš experimenty. Uvnitř vakuové komory se něco rozbije, a aby se nemusela další dva týdny vyčerpávat, vezmeš si skafandr a jdeš se na to kouknout. Začneš se v tom šťourat, když najednou — BUM!

Celý monolit se i s kusama labky přemístil na nějakou jinou planetu. Náraz s tebou hodil o zem, roztrhl ti kyslíkovou bombu, ze které ti pomalu uniká plyn. 〈Particle system ♥〉 Rozhlížíš se po troskách: jedinné, co zůstalo netknuté, je monolit, zbytek zařízení laboratoře se rozmlácený válí všude kolem, nic nevypadá, že by fungovalo. 〈Kamera se posune〉 Mezi přístroji leží něco zkrvaveného – je to roztrhaný trup jednoho z tvých kolegů. Zamotá se ti hlava, předkloníš se. 〈Přichází skvělý voice-acting. Plus se může ozvat zvuk zvracení ve skafandru – je to odporné, ale vcelku realistická reakce na situaci.〉

Sebereš se. V rohu obrazovky se ukáže barometr tlakové lahve, který poměrně rychle klesá. 〈Dabing „musím si doplnit kyslík, někde tu určitě budou cisterny se stlačeným vzduchem.“〉 Najdeš cisterny, doplníš si bomby, které ale pořád utíkají. Prohledáváš zbytky laboratoře, ale než najdeš pryskyřici na zalepení díry, musíš se ještě aspoň dvakrát doplnit. Opravíš si bomby a vydáš se na průzkum planety.

Po dosažení levelu 2 z magie – skočí na tebe nějaký emzák a povalí tě na záda takovou silou, že ti bouchnou tlakové bomby. Jeho to zabie, tobě ubere nějaký HP. Zjistíš ale, že můžeš dýchat i bez kyslíkových bomb. První krok na postupné přeměně z člověka na tamtu takovou prastarou rasu.

Konec – gradace, zlý bubák je ti v paták, když konečně prolomíš šifru prastaré civilizace. Zjistil jsi, jak se teleportovat zpět na Zemi. Dostaneš se k monolitu, zadáš souřadnice a BLIK! Objevíš se na pusté, Sluncem sežehlé planetě. Dojde ti, že teleportace nikdy není okamžitá, že nemůžeš překonat rychlost světla, takže jsi strávil miliony let na cestách mezi planetami. Přišel jsi o veškerou naději, padneš na kolena. Za tebou se otevře portál, zlý bubák se k tobě pomalu blíží. Gradace hudby. Tma, titulky.
